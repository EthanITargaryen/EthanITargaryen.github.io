<!DOCTYPE html>
<html lang="bn">

  <head>
    <meta charset="utf-8">
    <meta name="viewport" content="width=device-width, initial-scale=1.0">
    <meta http-equiv="Content-Language" content="bn">

    <meta name="author" content="শেখ আজিজুল হাকিম">
    <meta name="description" content="হাজারখানেক ফুটের উপর থেকে নিচের পৃথিবীকে আর উপরের আকাশকে দেখার ইচ্ছা কার না থাকে, কিন্তু সে ইচ্ছা তো আর সব সময় পূরণ হয় না। অদেখাকে দেখার পরম স্পৃহার পাশাপাশি অজানা বিপদের ভয়ও তো সবসময় উপেক্ষা করা যায় না। তবুও নিতান্ত অপ্রত্যাশিত এক ছুটিতে, যদিও তাকে ছুটি বলে অভিহিত করাই সমীচীন নয়, কেওক্রাডংয়ের পথে পাড়ি জমালাম।
গাড়িতে ওঠার আগেই বেশ বিড়ম্বনার মুখে পড়তে হলো। একদিকে আমার মা কাউন্টারে এসেছেন আমাকে বিদায় দিতে আর অন্যদিকে বাস পড়েছে প্রচন্ড যানজটে। রাত গভীর থেকে গভীরতর হয়, কিন্তু বাস আর আসে না। মাতৃকষ্ট কোন সন্তানেরই বা সহ্য হয়। বেশ অস্বস্তিকর একটা পরিবেশে ঘন্টোর্ধ সময় অতিক্রান্ত করে অবশেষে বাসে উঠে বান্ধবতুল্য শীতলক্ষ্যাকে বিদায় জানিয়ে পার্বত্য জেলা বান্দরবানের পথে রওনা দিলাম।">
    <meta name="keywords" content="আত্মপ্রলাপ">

    
      <script src="https://twemoji.maxcdn.com/v/latest/twemoji.min.js" crossorigin="anonymous"></script>
    

    <meta name="twitter:card" content="summary"/>
<meta name="twitter:title" content="বান্দরবানের পথে"/>
<meta name="twitter:description" content="হাজারখানেক ফুটের উপর থেকে নিচের পৃথিবীকে আর উপরের আকাশকে দেখার ইচ্ছা কার না থাকে, কিন্তু সে ইচ্ছা তো আর সব সময় পূরণ হয় না। অদেখাকে দেখার পরম স্পৃহার পাশাপাশি অজানা বিপদের ভয়ও তো সবসময় উপেক্ষা করা যায় না। তবুও নিতান্ত অপ্রত্যাশিত এক ছুটিতে, যদিও তাকে ছুটি বলে অভিহিত করাই সমীচীন নয়, কেওক্রাডংয়ের পথে পাড়ি জমালাম।
গাড়িতে ওঠার আগেই বেশ বিড়ম্বনার মুখে পড়তে হলো। একদিকে আমার মা কাউন্টারে এসেছেন আমাকে বিদায় দিতে আর অন্যদিকে বাস পড়েছে প্রচন্ড যানজটে। রাত গভীর থেকে গভীরতর হয়, কিন্তু বাস আর আসে না। মাতৃকষ্ট কোন সন্তানেরই বা সহ্য হয়। বেশ অস্বস্তিকর একটা পরিবেশে ঘন্টোর্ধ সময় অতিক্রান্ত করে অবশেষে বাসে উঠে বান্ধবতুল্য শীতলক্ষ্যাকে বিদায় জানিয়ে পার্বত্য জেলা বান্দরবানের পথে রওনা দিলাম।"/>

    <meta property="og:title" content="বান্দরবানের পথে" />
<meta property="og:description" content="হাজারখানেক ফুটের উপর থেকে নিচের পৃথিবীকে আর উপরের আকাশকে দেখার ইচ্ছা কার না থাকে, কিন্তু সে ইচ্ছা তো আর সব সময় পূরণ হয় না। অদেখাকে দেখার পরম স্পৃহার পাশাপাশি অজানা বিপদের ভয়ও তো সবসময় উপেক্ষা করা যায় না। তবুও নিতান্ত অপ্রত্যাশিত এক ছুটিতে, যদিও তাকে ছুটি বলে অভিহিত করাই সমীচীন নয়, কেওক্রাডংয়ের পথে পাড়ি জমালাম।
গাড়িতে ওঠার আগেই বেশ বিড়ম্বনার মুখে পড়তে হলো। একদিকে আমার মা কাউন্টারে এসেছেন আমাকে বিদায় দিতে আর অন্যদিকে বাস পড়েছে প্রচন্ড যানজটে। রাত গভীর থেকে গভীরতর হয়, কিন্তু বাস আর আসে না। মাতৃকষ্ট কোন সন্তানেরই বা সহ্য হয়। বেশ অস্বস্তিকর একটা পরিবেশে ঘন্টোর্ধ সময় অতিক্রান্ত করে অবশেষে বাসে উঠে বান্ধবতুল্য শীতলক্ষ্যাকে বিদায় জানিয়ে পার্বত্য জেলা বান্দরবানের পথে রওনা দিলাম।" />
<meta property="og:type" content="article" />
<meta property="og:url" content="https://skhakim.github.io/bn/posts/bandarban/" />
<meta property="article:published_time" content="2019-01-12T00:00:00+00:00" />
<meta property="article:modified_time" content="2019-01-12T00:00:00+00:00" /><meta property="og:site_name" content="শেখ আজিজুল হাকিম" />


    
      <base href="https://skhakim.github.io/bn/posts/bandarban/">
    
    <title>
  বান্দরবানের পথে · শেখ আজিজুল হাকিম
</title>

    
      <link rel="canonical" href="https://skhakim.github.io/bn/posts/bandarban/">
    

    <link href="https://fonts.googleapis.com/css?family=Lato:400,700%7CMerriweather:300,700%7CSource+Code+Pro:400,700&display=swap" rel="stylesheet">
    <link rel="stylesheet" href="https://use.fontawesome.com/releases/v5.13.0/css/all.css" integrity="sha384-Bfad6CLCknfcloXFOyFnlgtENryhrpZCe29RTifKEixXQZ38WheV+i/6YWSzkz3V" crossorigin="anonymous">
    <link rel="stylesheet" href="https://cdnjs.cloudflare.com/ajax/libs/normalize/8.0.1/normalize.min.css" integrity="sha256-l85OmPOjvil/SOvVt3HnSSjzF1TUMyT9eV0c2BzEGzU=" crossorigin="anonymous" />

    
      
      
      <link rel="stylesheet" href="https://skhakim.github.io/css/coder.min.bb1996bd662a1b0c870f6f895b1bf5ecdaf90c7973aa8ca69f2b87d4be1cfe2f.css" integrity="sha256-uxmWvWYqGwyHD2&#43;JWxv17Nr5DHlzqoymnyuH1L4c/i8=" crossorigin="anonymous" media="screen" />
    

    

    
      
        
        
        <link rel="stylesheet" href="https://skhakim.github.io/css/coder-dark.min.e78e80fc3a585a4d1c8fc7f58623b6ff852411e38431a9cd1792877ecaa160f6.css" integrity="sha256-546A/DpYWk0cj8f1hiO2/4UkEeOEManNF5KHfsqhYPY=" crossorigin="anonymous" media="screen" />
      
    

    

    

    <link rel="icon" type="image/png" href="https://skhakim.github.io/images/favicon-32x32.png" sizes="32x32">
    <link rel="icon" type="image/png" href="https://skhakim.github.io/images/favicon-16x16.png" sizes="16x16">

    <meta name="generator" content="Hugo 0.73.0" />
  </head>

  
  
    
  
  <body class="colorscheme-auto"
        onload=" twemoji.parse(document.body); "
  >
    <main class="wrapper">
      <nav class="navigation">
  <section class="container">
    <a class="navigation-title" href="https://skhakim.github.io/bn">
      শেখ আজিজুল হাকিম
    </a>
    
    <input type="checkbox" id="menu-toggle" />
    <label class="menu-button float-right" for="menu-toggle"><i class="fas fa-bars"></i></label>
    <ul class="navigation-list">
      
        
          <li class="navigation-item">
            <a class="navigation-link" href="https://skhakim.github.io/bn/about/">আত্মপ্রলাপ</a>
          </li>
        
          <li class="navigation-item">
            <a class="navigation-link" href="https://skhakim.github.io/bn/posts/">অন্যপ্রলাপ</a>
          </li>
        
      
      
        
        
        
          
            
              <li class="navigation-item menu-separator">
                <span>|</span>
              </li>
              
            
            <li class="navigation-item">
              <a href="https://skhakim.github.io/">English</a>
            </li>
          
        
          
        
      
    </ul>
    
  </section>
</nav>


      <div class="content">
        
  <section class="container post">
    <article>
      <header>
        <div class="post-title">
          <h1 class="title">বান্দরবানের পথে</h1>
        </div>
        <div class="post-meta">
          <div class="date">
            <span class="posted-on">
              <i class="fas fa-calendar"></i>
              <time datetime='2019-01-12T00:00:00Z'>
                January 12, 2019
              </time>
            </span>
            <span class="reading-time">
              <i class="fas fa-clock"></i>
              13 মিনিট লাগতে পারে
            </span>
          </div>
          <div class="categories">
  <i class="fas fa-folder"></i>
    <a href="https://skhakim.github.io/bn/categories/%E0%A6%AD%E0%A7%8D%E0%A6%B0%E0%A6%AE%E0%A6%A3/">ভ্রমণ</a></div>

          <div class="tags">
  <i class="fas fa-tag"></i>
    <a href="https://skhakim.github.io/bn/tags/%E0%A6%AD%E0%A7%8D%E0%A6%B0%E0%A6%AE%E0%A6%A3/">ভ্রমণ</a>
      <span class="separator">•</span>
    <a href="https://skhakim.github.io/bn/tags/%E0%A6%B8%E0%A6%BF%E0%A6%8F%E0%A6%B8%E0%A6%87-%E0%A7%A7%E0%A7%AD/">সিএসই &#39;১৭</a></div>

        </div>
      </header>

      <div>
        
        <p>হাজারখানেক ফুটের উপর থেকে নিচের পৃথিবীকে আর উপরের আকাশকে দেখার ইচ্ছা কার না থাকে, কিন্তু সে ইচ্ছা তো আর সব সময় পূরণ হয় না। অদেখাকে দেখার পরম স্পৃহার পাশাপাশি অজানা বিপদের ভয়ও তো সবসময় উপেক্ষা করা যায় না। তবুও নিতান্ত অপ্রত্যাশিত এক ছুটিতে, যদিও তাকে ছুটি বলে অভিহিত করাই সমীচীন নয়, কেওক্রাডংয়ের পথে পাড়ি জমালাম।</p>
<p>গাড়িতে ওঠার আগেই বেশ বিড়ম্বনার মুখে পড়তে হলো। একদিকে আমার মা কাউন্টারে এসেছেন আমাকে বিদায় দিতে আর অন্যদিকে বাস পড়েছে প্রচন্ড যানজটে। রাত গভীর থেকে গভীরতর হয়, কিন্তু বাস আর আসে না। মাতৃকষ্ট কোন সন্তানেরই বা সহ্য হয়। বেশ অস্বস্তিকর একটা পরিবেশে ঘন্টোর্ধ সময় অতিক্রান্ত করে অবশেষে বাসে উঠে বান্ধবতুল্য শীতলক্ষ্যাকে বিদায় জানিয়ে পার্বত্য জেলা বান্দরবানের পথে রওনা দিলাম।</p>
<p>আমরা ছিলাম আটাশ জন, সবাই একই ব্যাচের, সিএসই বিভাগের। একুশ ভাই চম্পা আর সাত বোন পারুল। হেসে-খেলে-গেয়ে আর আমাদের মধ্যে অনুপস্থিত ভাই-বোনেদের নিয়ে অযাচিত আলোচনায়, আর রাতের ঘুটঘুটে অন্ধকারের মাঝে আমাদের বাস এগিয়ে চলে। মাতৃসম মেঘনাকে পার করে, মাতার ভূমির পানে অপলক দৃষ্টিতে তাকিয়ে থেকে কখনো ঘুমে আর কখনো কৌশিকের সাথে বাক্যালাপে, কখনো সুরে আর কখনো বেসুরে, কখনো একা আর কখনো গলা মিলিয়ে গান গেয়ে কুমিল্লা  ফেনী চট্টগ্রামের বিস্তর পথ পাড়ি দিয়ে বান্দরবান পৌঁছলাম আমরা। বান্দরবান শহরে পৌঁছবার প্রায় দশ কিলোমিটার আগে আমার ঘুম ভাঙে। অপরূপ রূপে দেখতে লাগলাম আমাদের পাহাড় আর পাহাড়ি আঁকাবাঁকা রাস্তা।</p>
<p>আমার এর আগে তেমন পাহাড় দেখা হয়নি। দেখেছিলাম গেন্টিং হাইল্যান্ডস মালয়েশিয়ায়, বেশ অপরূপ সুন্দর ছিলো, আর ক্যাবল কারের আধ ঘন্টার যাত্রাও বেশ রোমহর্ষজনক ছিলো। তবে দেশের আশা বিদেশে মেটে না, হিজল বট তমালের নীল ছায়া বাংলার অপরূপ রূপের শোভায় হৃদয় জুড়ায় না। কক্সবাজার কিংবা সেন্ট মার্টিনের পথে, কিংবা সিলেট মৌলভীবাজারেও পাহাড় ছিলো, তবে এতখানি উঁচু অবশ্যই ছিলো না। বান্দরবানের পাহাড় প্রথম দেখাতেই আমাকে মুগ্ধ করে। যাইহোক, বাস থেকে শীঘ্রই নেমে গেলাম।</p>
<p>নামতে নামতেই চান্দের গাড়ি এসে আমাদের তুলে নিলো, চললাম রেস্তোরাঁর দিকে। বান্দরবান বিশ্ববিদ্যালয়ের ভূগর্ভস্থ তলায় নতুন রেস্তোরাঁ। সহজাত বাঙালি কায়দায় পরোটা, ডাল-ভাজি খেয়ে নিলাম। পরের কয়েকদিন খাওয়ায় বাঙালিত্বের কিছুটা ঘাটতি থাকবে।</p>
<p>খাওয়া শেষ করে গেলাম মেঘলা পর্যটন কেন্দ্রে। বাইরের থেকে দেখে মেঘলাকে তেমন আকর্ষণীয় মনে না হলেও ভিতরে গিয়ে বিমোহিত হলাম। পাহাড়, পাহাড়ের মাঝে কৃত্রিম হ্রদ, আর হ্রদের উপর ঝুলন্ত সেতু ও কেবল কারের ব্যবস্থা। আর পাহাড়ের মাঝে হাঁটার ট্রেইল। সারারাতের বাস ভ্রমণের ক্লান্তি দূর করার জন্যে জায়গাটা যথেষ্ট ভালো ছিলো। বেশ কিছু ফটোশ্যুট এবং আমার খুব পছন্দের না হলেও একটা ভিডিওশ্যুট হয়েছিলো। ক্যাবল কারের টিকেট সংক্রান্ত কিছু অসংগতির ফলে আমার মেজাজ চড়ে যায়। মেজাজ চড়া থাকলে আমার ট্যুরের অবস্থা বাজবে বারোটা। তাই নিজেকে শান্ত করলাম। চান্দের গাড়িতে উঠে রওনা দিলাম রুমা বাজারের দিকে।</p>
<p>পাহাড়ের গা বেয়ে, কিংবা পাহাড়ের বুক চিরে, এঁকেবেঁকে বেয়া চলা সাঙ্গু নদীকে বহুবার অতিক্রম করে চান্দের গাড়ি এগিয়ে যায়। চলতে থাকে গান, কবিতা, আর আড্ডা। প্রখর সূর্যের তাপে আর গাড়ির লোহার শিকের বাড়ি খেতে খেতে আমরা থামি মিলনছড়িতে, সম্ভবত পুলিশের একটা চেকপোস্টে। যদিও জায়গাটা খুব অসাধারণ নয়, কিন্তু জায়গাটা থেকে সাঙ্গু নদীর যে অপূর্বসাধারণ রূপের দেখা মেলে, তা নিতান্তই অনবদ্য। মুহূর্তের পর মুহূর্ত সেখানে অপলক তাকিয়ে থাকা যায়। রুমা যখন আট কিলোমিটার দূরে তখন এক আর্মি চেকপোস্টে থামতে হয়। সেখানকার ডিউটি অফিসারও বুয়েটের কথা শোনে আবরারের কথা তোলেন। সেই মর্মান্তিকর ঘটনার শোকপ্রবাহ ভুলতে আমাদের অনন্তকাল লাগবে।</p>
<p>বান্দরবান শহর থেকে রুমা বাজার ঘন্টা দুয়েকের পথ। সেখানে পৌঁছে আমাদের দেখা হয় গাইডের সাথে। ঋত্বিক আর প্রকাশ বড়ুয়া। দুইজনই বেশ অমায়িক মানুষ। প্রকাশদার কথা আমি এর আগে কোনো এক ট্রাভেল ব্লগে পড়েছিলাম। সেখান থেকে ফর্ম নিয়ে আমরা সকলে পূরণ করলাম। রুমা বাজারেই এক রেস্তোরাঁয় ভাত, ডাল আর মুরগির তরকারি খেলাম। রেস্তোরাঁর পরিবেশ মোটেও সুখকর ছিলো না যদিও। সেখানে আমরা অঙ্গীকারনামায় স্বাক্ষর করি এই মর্মে যে, আমরা বগালেকের পানিতে কোনোক্রমেই নামবো না, যদিও আমাদের অনেকে হয়ত এই অঙ্গীকার ভঙ্গ করেই ঘর ফিরেছে।</p>
<p>আমাদের বগালেকে বারবিকিউ করার প্ল্যান ছিলো। সেজন্যে আজিমপুরের মীনা বাজার থেকে মাইশা, স্বর্গ আর আমি প্রায় হাজার তিনেকের কেনাকাটা করি। কোনো মসলা সেখানে বাদ ছিলো না। রাবিদ গেছে মুরগি কিনতে, হঠাত আমার সেখানে ডাক পড়লো। ধর্মীয় কারণবশত মুরগিগুলোকে আমাদেরই জবাই করতে হতো। জীবনে আগে কখনো মুরগি জবাই না করলেও প্রয়োজনের তাগিদে নয়টা মুরগিকে জবাই করতে হয়। তারপর রুমা বাজারের মসজিদে আমি আর সাদাত নামাজ পড়ে নেই। আর্মি ক্যাম্পে দাপ্তরিক কার্যক্রমের শেষে রুমা থানায় পুলিশি চেক পার হয়ে বগালেকের পথে রওনা হলাম।</p>
<p>রুমা বাজার থেকে বগালেকের রাস্তা চিরস্মরণীয় হয়ে থাকার মত। বিরাট বিরাট পাহাড়, আর পাহাড়স্থ মারমা পাড়ার মাঝে রাস্তার একেকটা বাঁক যেনো একেকটা মরণফাঁদ। বেশ ভয়ে ভয়ে দোয়া দরুদ পড়তে পড়তে, আর মাইশার প্রকট চিৎকার শুনতে শুনতে আমরা অবশেষে বগালেকে পৌঁছলাম। মারমা ভাষায় বগা মানে ড্রাগন। মারমা লোককথা অনুযায়ী এখানে এক বিরাট পাহাড়ের চূড়ায় এক দুষ্কৃতিকারী ড্রাগন থাকত। তার দৌরাত্ম্যের অবসান ঘটাতে তাকে এখানেই বিনাশ করে জলরাশির নিচে চাপা দেওয়া হয়। যাই হোক, আবারো আর্মি ক্যাম্পে নামধাম লিখে আমরা কটেজের দিকে যাই। কটেজের মান এলাকা অনুযায়ী বেশ ভালো থাকলেও আমার মত নবাবদুলালের তা ভালো না লাগারই কথা। হাতমুখ ধুয়ে গাইড প্রকাশদার সাথে বসলাম মুরগির টুকরাগুলোকে রান্নার উপযোগী করার জন্যে। ছুরিতে খুব ধার ছিলো না, আর সন্ধ্যার সময় খুব একটা আলোও ছিলো না। সবকিছু শেষ করে মাইশা আর আমি কটেজের রান্নাঘরে গেলাম মেরিনেশনের জন্যে।</p>
<p>আমাদের মসলাপাতির আকার ও প্রকার দেখে গাইডেরা “বিমোহিত” হয়। যাই হোক, ঋত্বিকদা, আমি আর মাইশা মিলে মসলার পরিমাণ ঠিক করে মেরিনেশন করে রেখে আসি। বাইরে ক্যাম্পফায়ার স্টাইলে আগুন জ্বালানো হয়। সবাই রাতের আকাশ দেখার জন্যে বের হই। লেকের পাড় ধরে পাহাড় বেয়ে হেঁটে, পাহাড়ি রাস্তায় শুয়ে থেকে, নিজের ও অন্যের জীবন নিয়ে বাক্যালাপ করতে করতে সময় কাটতে থাকে। বগালেক পার হয়ে হাঁটতে থাকি কেওক্রাডংয়ের দিকে, কিন্তু আলোর অভাবে ভয়ে আর আগাই না। অপার দৃষ্টিতে তাকিয়ে থাকি আকাশের দিকে। সামার ট্রায়াঙ্গেল, ক্যাসিওপিয়া, ধ্রুব আর অভিজিতের বাইরেও যে উত্তরের আকাশে আরো কতশত তারা আছে, প্রাণের মধ্যমণি ঢাকার থেকে যেসব তারকারাজির সাথে কোনোদিন সাক্ষাৎ হয়নি, তাদেরও দেখা মেলে। কৌশিক চেষ্টা করতে থাকে তারার শট নেওয়ার। অ্যান্ড্রয়েড অ্যাপের মাধ্যমে তারা ট্র্যাক করেও শেষ হয় না। ঢাকার আকাশে যে তিরিশ চল্লিশটা তারা ভালোমত দেখা যায়, সেগুলোর নাম তো অতিপরিচিত, সেগুলোকে খুঁজতে খুব একটা কষ্ট করাও লাগে না। কিন্তু এতো এতো তারার মধ্যে সেগুলোকে খোঁজাও কষ্টের। আকাশের তারা দিয়ে যে কতশত প্যাটার্ন হতে পারে, সেগুলো দেখতে হলে বগালেক যাওয়া উচিত। লেকের পারের রাস্তায় শুয়ে উপরের তারা, আর লেকে তাদের প্রতিচ্ছবি দেখা কত প্রশান্তির হতে পারে, তা বর্ণনার অতীত। আমরা গিয়েছিলাম অমাবস্যায়, তাই তারা স্বভাবতই অনেক বেশি ছিলো। পূর্ণিমা থাকলে পূর্ণচন্দ্রের প্রতিফলন কত অপরূপ হত, তা কিছুটা কল্পনা করতে পারছি।</p>
<p>ক্যাম্পফায়ারের কাঠ পুড়ে কয়লা হয়, আর তার তাপে রান্না হতে থাকে। আগুনের পারে আড্ডা, টর্চ ধরে গাইডদের রান্নায় সহায়তা, ঘি দিয়ে টুকরোগুলোকে ব্রাশ করা, আর পরম বন্ধু লুব্ধকের উদয়ের জন্যে অপেক্ষা করতে করতে সময় কাটতে থাকে। বারবিকিউ শেষ হলে সেনা ক্যাম্পের ক্যান্টিন থেকে আনা বসনিয়া (সেটা হচ্ছে নানের লুচি ভার্শন) দিয়ে পরম আনন্দে উদরপূর্তি করি আমরা। যেহেতু গ্রামবাসীর স্বার্থে রাত দশটার পর এলাকায় চলাচল নিষেধ, তাই আরেকবার রাস্তায় বের হই। লুব্ধকের দেখা মেলে সেখানে। চেষ্টা করেছিলাম কেওক্রাডংয়ের রাস্তায় আরেকটু ভেতরে যেতে, কিন্তু এবারো ভয়ের কারণে বেশিদূর যাওয়া হয় না। পথিমধ্যে আমার জুতা যায় ছিড়ে। অন্যের জুতা ধার করেই আমাকে কেওক্রাডংয়ের চূড়ায় উঠতে হবে। দশটার দিকে কটেজে ফিরে এসে আড্ডা হয়। রাত্রে ঘুমানোর আগে কটেজের দুই কক্ষের মাঝে কিছুটা উত্তপ্ত, কিছুটা অকথ্য বাক্যবিনিময় হয়। আর কটেজের বিছানা বালিশের অবস্থা ছিলো নিতান্তই সুকরুণ। অবশ্য সারাদিনের ক্লান্তিতে ভালোই ঘুম হয়।</p>
<p>খুব ভোরে উঠে যাই সূর্যোদয় দেখার জন্যে। লেকের ওপারে যেতে পারবো ভেবে উপরের দিকে রওনা দেই। পাহাড়ের মাঝ থেকে সূর্যালোকের লোহিত আভা দেখা দিতে থাকে। কটেজে ফিরে এসে প্রস্তুত হই কেওক্রাডং বিজয়ের জন্যে। আবারো আর্মি ক্যাম্পে নিবন্ধন করে পর্বতারোহণের জন্যে বাঁশ সংগ্রহ করে রওনা দেই আরো তেরো কিলোমিটারের ঝিরিপথ গিরিপথ পার হওয়ার জন্যে।</p>
<p>হাঁটা চলতে থাকে পাহাড়ের পাশ ধরে, পাথর, ঝর্ণা পার করে, উঁচু নিচু পথ পাড়ি দিয়ে। আগে আগেই ছুটছিলাম, যেহেতু হাঁটার বেগ আমার নিতান্ত মন্দ নয়। প্রায় ঘন্টাখানেক ট্রেক করে আমরা পৌঁছি চিংড়ি ঝর্ণায়। ঝর্ণায় ভেজার ইচ্ছা ছিলো না, তবে ঝর্ণার শেষ পর্যন্ত যাওয়ার ইচ্ছা ছিলো। একটার পর একটা পাথর পার করে ঝর্ণার মূল ধারায় পৌঁছলাম। ঝর্ণার অপরূপ রূপে স্বাদে গন্ধে শব্দে হৃদয় বিমোহিত হলেও পাঁচ পাঁচবার আমি আছাড় খাই। সৃষ্টিকর্তার অপার কৃপায় খুব একটা সমস্যা হয়নি, তবে বাসায় এসে লিখতে লিখতে ব্যথা ভালোই অনুভব করছি। এক্ষেত্রে জাবেরের একটা মন্তব্য প্রণিধান করতেই হয়, সকলে ঝর্ণায় সাবধানে হাঁটে, আর আমি না ভেজার জন্যে দৌড় দেই।</p>
<p>চিংড়ি ঝর্ণা পার করে পাহাড়ের গা ঘেষে আগাতে আগাতে চোখে পড়ে নিচের মেঘমালা। দূর থেকে মেঘমালাকে দেখে কোনো নদী বা খাল মনে করতে কারো কোনো সমস্যা হবার কথা না। আর উঠার পথ একেক স্থানে একেকরকম। কখনো প্রায় সমতল, কিন্তু পাহাড়ের মাঝে, এসব জায়গায় হাঁটা সবচাইতে আরামের। দুপাশে গাছ থাকলে  মৃদুমন্দ বাতাস থাকে, আর তাতে অক্সিজেনের আধিক্যে প্রাণমন জুড়িয়ে যায়। পাহাড়ের মাঝে হালকা খাড়া থাকলেও খুব একটা কষ্ট হয় না। পাহাড়ের ধারে যেসব রাস্তা, সেগুলো খুব একটা খাড়া হয় না, তবে সূর্যের প্রখর তাপে সেগুলোতে চোখমুখ ঝলসে যায়। সবচাইতে কষ্টের অংশ হলো একদম খাড়া অংশগুলো। সেগুলো পার হতেই জীবন বেরিয়ে যায়। আমি খাড়া জায়গাগুলো তাড়াতাড়ি পার হয়ে যাই, কিন্তু পার হবার পর হাঁপাতে হাঁপাতে প্রাণবায়ু ওষ্ঠাগত হয়। বিশেষকরে নাইক্ষ্যুমপাড়া যেতে যে খাড়া রাস্তাটা পড়ে, তা যে কারো জন্যেই যমালয়ের পথ হতে পারে। নাইক্ষ্যুমপাড়ায় পাহাড়ি কলা, পাহাড়ি পেঁপে আর পাহাড়ি লেবুর শরবত খেয়ে প্রাণকে শান্ত করে আগাতে থাকি দার্জিলিং পাড়ার দিকে। সেখানে আমরা কিছুক্ষণ বিশ্রাম নেই। হাতের বাঁশ দিয়ে জনি আর রাবিদের সাথে ছোট একটা খন্ডযুদ্ধও সেখানে সেরে নেই।</p>
<p>কেওক্রাডং উঠার সব চাইতে কঠিন পথটা পড়বে এখন। ঘন্টার পর ঘণ্টা ট্রেক করে ক্লান্ত শরীরটাকে উপরে তুলতে বেশ কষ্ট হয়, তবে কেওক্রাডংয়ের চূড়ার দিকে অপলক দৃষ্টিতে তাকিয়ে সে রাস্তাকে জয় করতে হয়। তারপর অবশেষে দেখা মেলে সেই পরম আকাঙ্ক্ষ্য অদ্রিশৃঙ্গের। ঝর্ণা আর বিশ্রাম মিলে মোট পাঁচ ঘণ্টার পরিশ্রম শেষে বাংলাদেশের সর্বোচ্চ পর্বতমালা কেওক্রাডং এর সর্বোচ্চ শৃঙ্গে আমরা আটাশ জন আরোহণ করি।</p>
<p>পাহাড়ে উঠে এরপর যে সমস্যার মুখোমুখি হতে হয়, সেটা ছিলো স্নানসংক্রান্ত। সে সংক্রান্ত বিশদ আলোচনায় আগ্রহী নই, তবে সেস্থানে যে আমাকে ভালোই বিব্রত হতে হয়েছে, তা বলার অপেক্ষা রাখে না। আর পাহাড়ের উপর বোমদের মোটেল, কটেজ আছে। সেখানে ভাত, আলুভর্তা, ডাল আর ডিম দিয়ে দুপুরের খাবার সারা হয়।</p>
<p>কেওক্রাডংয়ের উপর নির্মিত হেলিপ্যাডে মাননীয় প্রধানমন্ত্রী অবতরণ করে সেখানে বিশ্রামস্থল উদ্বোধন করেছেন। সেখানে বসেই দুপুর বিকাল হয়, বিকাল সন্ধ্যা হয় আর সন্ধ্যা রাত হয়। সমুদ্রপৃষ্ঠ কয়েক হাজার ফিট উচ্চতায় বসে পাহাড়ের ফাঁকে সূর্যের অস্তাচলগমন, আর তার সাথে এক সহযাত্রীর করুণ স্মৃতিচারণের মধ্যে দিয়ে দিবসের অবসান হলো। মেঘের উপরের দেশ কেওক্রাডং এর আবহাওয়া এতটাই পরিষ্কার যে সূর্য অস্তমিত হবার পূর্বেই আমার চোখে শুক্রের দেখা মিলেছিলো। আর সন্ধ্যা নামতেই একের পর এক তারকারাজি দেখা যেতে থাকে। বগালেকে গভীর রাতের আকাশ তারায় তারায় যেভাবে আচ্ছন্ন ছিলো, এ যেন তার চাইতেও বহুগুণে বেশি। বগালেকে জীবনে প্রথমবার আকাশগঙ্গার একটা আভা দেখেছিলাম, কেওক্রাডং এর উর্ধ্বপানে তাকালে আকাশগঙ্গার সম্পূর্ণ রূপ চোখে পড়ে। প্রাইম লেন্স দিয়ে কৌশিক, আর আমার ওয়ানপ্লাস দিয়ে আমি চেষ্টা করছিলাম তারার ছবি কত সুস্পষ্টভাবে আনা যায়। অবশ্য অনেক কিছুর মত এখানেও ছবি তোলার দর্শন ভিন্ন ছিলো। আমি চাচ্ছিলাম তারকামন্ডলগুলোর আকৃতি যেন ঠিকমত বোঝা যায় আর ও চাচ্ছিল যত বেশি তারা আনা যায়।</p>
<p>কটেজ এলাকায় রাত দশটার মধ্যে ফিরতে হয়। তারপর কটেজের পাশের খালি জায়গা থেকে চেয়েছিলাম একা একা তারকাদর্শন করতে, লেখার হাতকে অনেকদিন পর শানিত করতে। কিন্তু কয়েকজনের উপস্থিতিতে সেই একাকীত্বের স্বাদ আস্বাদন আর হলো না। ভেবেছিলাম কবিতা লিখে পৃষ্ঠার পর পৃষ্ঠা ভরে ফেলবো, কিন্তু একটার বেশি কবিতা লেখা হয়ে উঠলো না। তবে কেওক্রাডংয়ের চূড়া থেকে আকাশের প্রতিটি দৃশ্য, প্রতিটি তারার ঝলক, প্রতিটি গ্রহের অবিরাম উজ্জ্বল প্রতিচ্ছবি, প্রতিটি উল্কাপাত - দেখার মতো ছিল নিঃসন্দেহে। রাত গভীর থেকে গভীরতর হয়, আর চোখ তন্দ্রাচ্ছন্ন থেকে নিদ্রাচ্ছন্ন হতে চায়। সারাদিনের ক্লান্তি না থাকলে হয়ত সারারাত কালপুরুষ আর তার বৃহৎ কুকুরের দিকে তাকিয়েই কাটিয়ে দেওয়া যেতো।</p>
<p>রাতের আকাশের মতোই সুন্দর হচ্ছে কেওক্রাডংয়ের ভোরের আকাশ। রাত পোহালে ফজর পড়েই চলে গিয়েছিলাম চূড়ায়, অপেক্ষা করছিলাম কখন পূর্বউদয়গিরিভালে কখন রবিচ্ছবি উদিত হয়। বিহঙ্গমসঙ্গীতে কর্ণদ্বয় উদ্বেলিত না হলেও পুণ্য সমীরণ আর দিগন্তবিস্তৃত পর্বতমালার মাঝে অপরূপ মেঘমালা প্রাণমনকে জুড়িয়ে দিয়েছিলো। পাহাড়ের বুকে সূর্যাস্ত আমার ততটা ভালো লাগেনি, যতটা ভালো লেগেছিলো মেঘনার উপর থেকে। তবে সূর্যোদয়ের ক্ষেত্রে কেওক্রাডং অনন্যসাধারণ। অরুণ প্রাতের তরুণ দল তখন পাহাড় থেকে নেমে আসার প্রস্তুতি নিচ্ছে। বিদায়ের আগে কেওক্রাডংয়ের হেলিপ্যাড থেকে লাল সবুজের পতাকার দিকে তাকিয়ে গাইলাম, আমার সোনার বাংলা, আমি তোমায় ভালোবাসি … ।</p>
<p>আমার জন্যে পাহাড়ে উঠার চাইতে নামাটা বেশি কঠিন ছিলো। ঠিক করেছিলাম, তাড়াহুড়া করবো না। নামার সময় আমার সহজাত তাড়াহুড়া করলে ওপারে নিজের গন্তব্য ঠিক করে রাখতে হত। এজন্যেই চূড়ার থেকে সবার আগে নামা শুরু করে আস্তে আস্তে সবার পেছনে বগালেক পৌছালাম। পথিমধ্যে দার্জিলিং পাড়ায় বাঁশে রান্না করা মুরগি খেলাম, যদিও আমার কাছে খুব একটা উপাদেয় মনে হয় নাই। নাইক্ষ্যুমপাড়ার সেই খাড়া জায়গার কথা সারারাত ধরে মাথায় আসছে, ওই জায়গা কিভাবে নামবো। আস্তে আস্তে ওই জায়গাও পার করলাম। মাঝখানে একবার চিংড়ি ঝর্ণায় এসে পাঁচ আছাড়ের কথা ভেবে পা থেমে যায়। গাইডের হাত ধরে সেই জায়গা পার হতে হয়। তারপর আস্তে আস্তে বাকিটা হেঁটে কৌশিক মাইশা রাবিদ মাশিয়াতের সাথে কথা বলতে বলতে এগিয়ে যাই। পাকা রাস্তায় উঠে কিছু মানুষ গাড়ি ধরে, কিন্তু কৌশিক আর আমি হেঁটেই পুরোটা পার করার সিদ্ধান্ত নেই। বগালেকে ফিরে কিছু মানুষ গোসল করে, কিন্তু সেই অঙ্গীকারনামার কথা মাথায় রেখে আর পানিতে নামা হয় না।</p>
<p>আমার জুতাজোড়া ছেড়ার কথা আগেই বলেছিলাম, এখন ঠিক করলাম আমি সেগুলো পড়েই বাকি পথ পাড়ি দিবো, কৌশিকের জুতা ফেরত দিয়ে দিলাম। স্বর্গ, মাইশা, সাদাত - অনেকেই জুতা দিতে চাইলো, কিন্তু নাছোড়বান্দা আমি নিজের কথায় অটল, ভেবেছিলাম রুমা বাজারে এসে জুতা সেলাই করে নিতে পারবো। পথিমধ্যে ছেড়া জুতা নিয়ে ঘ্যানঘ্যান করার দায়ে আমাকে কারো কারো উত্তপ্ত বাক্য শোনা লাগে। রুমা বাজারে নেমে আমি আর ইরশাদ মুচির খোঁজে বের হই। যাওয়ার সময় রুমা বাজার তন্নতন্ন করে কোনো লেবু পাইনি, আর ফেরার সময় কোনো মুচিও না, মুচি কী এটাও মানুষকে বোঝাতে হয়েছে। পরে মাথায় বুদ্ধি আসলো সুপার গ্লু দিয়ে কিছু করা যায় কিনা। আর্মি ক্যাম্পে দাপ্তরিক কার্যক্রম শেষ করে আবরারের সহযোগিতায় জুতার অপারেশন সফলভাবে সম্পন্ন হয়। গাইডদের সেখানেই বিদায় দিতে হয়। গাইডদের অমায়িক আচরণের কথা সব সময় মাথায় থাকবে।</p>
<p>রুমা থেকে বিদায় নিয়ে আমরা চলি স্বর্ণমন্দিরের দিকে। বুদ্ধ ধাতু জাদীর থেকে চারিদিকের অসাধারণ দৃশ্যপটের দেখা মিলে। বিকেল গড়াতে থাকায় ছুটে যাই নীলাচলের দিকে। টিকেট কেটে পর্যটন কেন্দ্রে ঢুকতে সূর্য অস্তাচলের টিকেট কেটে ফেলেছে। পাহাড়ের চূড়া অবধি পৌঁছতে না পারার ভয়ে নীলাচল ওয়াচ টাওয়ার থেকে উপভোগ করি সূর্যাস্তের অপরূপ নয়নাভিরাম দৃশ্য। কেওক্রাডং চূড়ার পশ্চিম পাশেই মোটেল ও আর্মি ক্যাম্প থাকায় পুরো পাহাড়ি পরিবেশে সূর্যাস্ত দেখা সম্ভবপর হয় না। কিন্তু নীলাচলের পশ্চিমপাশে দিগন্তবিস্তৃত পাহাড় আর বনে সূর্যাস্ত অনেক বেশি সুন্দর। সূর্য বিদায় নিতেই নতুন এক ফালি চাঁদ আকাশে উদিত হয়। সেটার ছবি তুলতেও অনেক কসরত করতে হয়। সময় স্বল্পতায় স্বর্ণমন্দির বা নীলাচল কোনোটাই ভালোমত ঘুরে দেখা হয়নি। ফেরার সময় কেউ কেউ পাহাড়ি আর কেউ কেউ বাঙালি রেস্তোরাঁয় খাবার সেরে নেই। বাজার ঘুরতে ঘুরতে বাসের সময় এসে পড়ে।</p>
<p>ট্যুর সাধারণত হয় পরীক্ষার পর। আবরার হত্যাকান্ড এবং তারপরের আন্দোলনের ট্রমা কাটিয়ে স্বাভাবিক জীবনে ফেরার জন্যে অনেকটা তাড়াহুড়া করেই এই ট্যুর আয়োজন করা। বান্দরবানের জায়গাগুলো আমাদের পর্যটনস্থল হলেও পাহাড়িদের কাছে তা আশ্রয়স্থল। কেওক্রাডং থেকে নামার সময় দেখলাম এক পাহাড়ি উঠতে উঠতে আমাদের বলছেন, তার হেঁটে নিজের পাহাড়ের ঘরে যেতে মজা লাগে, গাড়ি তো সমতলের সব মজা নষ্ট করে দেয়। এছাড়া অনেক জায়গাকে তারা পবিত্র বলেও শ্রদ্ধা করে। পাহাড়ে সশস্ত্র বাহিনীর সার্বক্ষণিক অবস্থান আমাদের মত সমতলবাসীকে শঙ্কিত করে, পাহাড়ি জনগণের সাংবিধানিক অধিকার ঠিকমত পালন হচ্ছে কিনা, শতভাগ বিদ্যুতায়নের প্রতিশ্রুতিতে তাদের অন্তর্ভূক্তিকরণ কতটা সময়সাপেক্ষ হবে সেগুলো ভাবিয়ে তোলে। আমরা বাঙালিরা জাতিগতভাবে আমাদের দেশের ক্ষুদ্র নৃগোষ্ঠীদের কতখানি মূল্যায়ন করি, তাও বিবেচনার দাবি রাখে। তাছাড়া দুর্গম অঞ্চলগুলোতে কোনো উগ্রমতাদর্শী গোষ্ঠী তাদের কার্যক্রম যেন চালাতে না পারে সেজন্যেও আমাদের সদা সচেষ্ট থাকা প্রয়োজন।</p>
<p>লিখতে লিখতে অনেক কথা লেখা হলো, অনেক কথা বাদও গেলো। নেটওয়ার্কের অনেকটা বাইরে থাকায় পরিবারের চিন্তা, কিংবা যাত্রা শুরুর পূর্বে তাদের প্রস্তুতিগুলোর কথা, রাস্তায়, পাহাড়ে বা লেকের ধারে বলা না বলা অনেক কথা, অনেক মতৈক্য, অনেক মতানৈক্য, অনেক হর্ষ, অনেক বিষাদ, বিস্তীর্ণ আকাশের নিচে নির্জনে মহান সৃষ্টিকর্তার স্তবগান - সবকিছুরই তো বর্ণনা বাদ পড়ে গেলো। ঘটনাচক্রে আমাদের সিএসই বিভাগের সাতাশজন অনুজেরাও যে একইভাবে একই সময়ে ট্যুর দিলো তার বিবরণীও সংক্ষেপীকরণের তাগিদে এড়িয়ে গেছি। তবে লেখা শেষ করার আগে আটাশজনের প্রত্যেকের নাম লিখতে চাই - স্বর্গ, আফনান, রাবিদ, ইমন, জনি, সাদিয়া স, সাদিয়া ম, জয়ন্ত, মাশিয়াত, সাদাত, রুহান, রোমেল, পূর্বাশা, জাওয়াদ, জাবের, ইরশাদ, উমামা, শাফায়েত, অন্তিক, তাহমীদ, নাফিজ, ফারদিন, আবরার, রামিসা, সাইফুল, মাইশা, কৌশিক আর আমি, ফাহিম। ট্যুর ম্যানেজার স্বর্গ আর আফনান বিশেষ ধন্যবাদ পেতেই পারে।</p>
<p>এভাবেই আমাদের আটাশজনের দ্বারা কেওক্রাডং বিজিত হয়।</p>

      </div>


      <footer>
        


        <br/>
        
        
      </footer>
    </article>

    
  </section>

      </div>

      
  <footer class="footer">
    <section class="container">
      
        <p>"অন্তর মম বিকশিত করো, অন্তরতর হে"</p>
      
      
        ©
        
        2020
         শেখ আজিজুল হাকিম 
      
      
         · 
        Powered by <a href="https://gohugo.io/">Hugo</a> & <a href="https://github.com/luizdepra/hugo-coder/">Coder</a>.
      
      
    </section>
  </footer>

    </main>

    

    

    <script>
(function(f, a, t, h, o, m){
	a[h]=a[h]||function(){
		(a[h].q=a[h].q||[]).push(arguments)
	};
	o=f.createElement('script'),
	m=f.getElementsByTagName('script')[0];
	o.async=1; o.src=t; o.id='fathom-script';
	m.parentNode.insertBefore(o,m)
})(document, window, '//analytics.example.com/tracker.js', 'fathom');
fathom('set', 'siteId', 'ABCDE');
fathom('trackPageview');
</script>


  </body>

</html>
